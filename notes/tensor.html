<html lang="en">


<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Notes</title>
    <script>
        MathJax = {
            tex: { inlineMath: [['$', '$'], ['\\(', '\\)']] }
        };
    </script>
    <script id="MathJax-script" async src="https://cdn.jsdelivr.net/npm/mathjax@3/es5/tex-chtml.js"></script>
    <style>
        body {
            font-family: "Lucida Grande", Verdana, Arial, Sans-Serif;
            font-size: small;
            text-align: justify;
            text-justify: inter-word;
            width: 60ch;
            margin: 0 auto;
        }

        h4 {
            text-align: right;
        }
    </style>

</head>

<body>
    <hr>
    <h3>Krótko o tensorach</h3>
    <h4><i>05.02.2024</i></h4>
    W przypadku uczenia maszynowego \(k\)-\textit{tensor} będziemy utożsamiali z odwzorowaniem
    \begin{equation*}
    X:\mathbb{N}^k\supset I \mapsto \mathbb{K}\,,
    \end{equation*}
    gdzie \(\mathbb{K}\) jest pewnym ciałem, a \(I\) jest pewnym spójnym zbiorem wielowskaźników tj.
    zakładamy, iż
    \begin{equation*}
    \forall \alpha \in
    \{1,\ldots, k\} : i_\alpha > 0 \land (i_1,..,i_\alpha,..,i_k) \in I \implies (i_1,..,i_\alpha -
    1,..,i_k) \in I\,.
    \end{equation*}
    Jest to zatem po prostu wielowymiarowa tablica, której elementy są skalarami. My będziemy zawsze
    przyjmować \(\mathbb{K} = \mathbb{R}\). Miejsce \(\alpha\) wielowskaźnika będziemy nazywali osią.
    Wartość elementu tensora \(X\) pod wielowskaźnikiem \((i_1, \ldots, i_k)\) będziemy oznaczać
    \(X_{i_1,..,i_k}\). Czasami będziemy utożsamiać zapis \(X_{i_1,..,i_k}\) z odwzorowaniem \(X\), a
    nie z jego wartością dla argumentu \((i_1, \ldots, i_k)\), aby podkreślić jakie argumenty przyjmuje.
    Jest to tożsame z częstym w matematyce oznaczaniem funkcji jako \(f(x)\) podczas, gdy funkcją jest
    \(f\), a \(f(x)\) to jej wartość dla argumentu \(x\).

    Dla tensora \(X:\mathbb{N}^k\supset I \mapsto \mathbb{R}\) definiujemy tzw. operator kształtu (z
    ang. \textit{shape operator}) \(\varpi\)
    \begin{equation*}
    \varpi(X) := (\varpi_1(X), \ldots, \varpi_k(X))\,,\quad \varpi_\alpha(X) := \text{l. el. \(X\) wzdłuż osi
    \(\alpha\).}
    \end{equation*}
    Operator kształtu zwraca wektor liczb naturalnych zawierający uogólnienie liczb kolumn/wierszy dla
    macierzy. W szczególności dla tablicy jednowymiarowej (tj. 1-tensora) \(T\) zawierającej \(n\)
    elementów będziemy stosowali zapis \(\varpi(T) = (n,)\).

    Zbiór wszystkich tensorów danego kształtu \(\varpi=(n_1,\ldots,n_k)\) o elementach rzeczywistych
    będziemy oznaczać przez \(\mathbb{T}_{n_1,..,n_k}(\mathbb{R}) = \mathbb{T}_\varpi(\mathbb{R})\). Jeśli
    będzie to oczywiste z kontekstu (u nas zawsze) to pominiemy człon w nawiasach pisząc po prostu
    \(\mathbb{T}_{n_1,..,n_k} = \mathbb{T}_\varpi\). Odwzorowanie \(F\) o argumentach i wartościach
    tensorowych zdefiniujemy jako \(F: \mathbb{T}_{\varpi_1} \mapsto \mathbb{T}_{\varpi_2}\). Wówczas wartość
    tego odwzorowania dla argumentu \(X\) (\(\varpi(X) = \varpi_1\)) tj. \(F(X)\) jest tensorem (\(\varpi(F(X)) =
    \varpi_2\)). Ponadto będziemy utożsamiać zapis \((F(X))_{i_1,..,i_k}\) z \(F_{i_1,..,i_k}(X)\).


    W wyrażeniach zawierających iloczyny postaci
    \begin{equation*}
    X_{i_1,..,i_p}Y_{j_1,..,j_q}Z_{k_1,..,k_r}\cdots
    \end{equation*}
    stosujemy (uproszczoną) konwencję sumacyjną Einsteina tj. dla każdego powtórzonego indeksu w takim
    wyrażeniu należy przed wyrażenie postawić znak sumy po tym indeksie (tzw. \textit{indeks
    sumacyjny}), przy czym dla zwiększenia przejrzystości zapisu nie piszemy znaków sumy explicite.
    Oznacza to w szczególności, iż możemy łatwo definiować nowe tensory jako odpowiednie iloczyny np.
    iloczyn macierzy \(A \in \mathbb{T}_{n,m}, B \in \mathbb{T}_{m,l}\) możemy zapisać jako
    \begin{equation*}
    C_{ik} = A_{ij}B_{jk}\,.
    \end{equation*}
    wyrażenie to definiuje nowy tensor \(C \in \mathbb{T}_{n, l}\), którego elementy są dane poprzez
    sumę iloczynów odpowiednich elementów \(A, B\). Zauważmy jednakże, iż ponieważ nie wykorzystujemy
    wskaźników dolnych i górnych, więc jednakowo poprawnymi wyrażeniami są \(A_{ij}X_i\) oraz
    \(A_{ij}X_j\) chociaż w ogólności \(A_{ij}X_i \neq A_{ij}X_j\). Dodatkowo dla funkcji \(f:
    \mathbb{R} \mapsto \mathbb{R}\) zapis postaci \(Y_{ijk..} = f(X_{ijk..})\) dla dowolnego tensora
    \(X\) definiuje tensor \(Y\), którego wartości są wartościami funkcji \(f\) dla odpowiednich
    wartości tensora \(X\). Dodatkowo jeśli \(f: \mathbb{R} \mapsto \mathbb{R}\), a \(F :
    \mathbb{T}_{\varpi_1} \mapsto \mathbb{T}_{\varpi_2}\) to przez zapis \(Y = (f \circ F)(X)\) będziemy
    rozumieć
    \begin{equation*}
    Y_{ijk..} = f(F_{ijk..}(X))\,.
    \end{equation*}

    Ostatnim elementem notacji, który będzie nam potrzebny jest tzw. operator zakresu (z ang.
    \textit{range operator}). Przez zapis
    \begin{equation*}
    X_{\mu_1:\nu_1,..,\mu_k:\nu_k}
    \end{equation*}
    będziemy rozumieć \(k\)-tensor będący podtensorem \(X\) powstałym przez wybranie odpowiednich
    zakresów \(\mu_\alpha : \nu_\alpha\) osi \(\alpha\). Wartości tego podtensora będziemy oznaczać jako
    \((X_{\mu_1:\nu_1,..,\mu_k:\nu_k})_{i_1,..,i_k}\) Jeśli dla danej osi wybieramy cały zakres to
    będziemy pisali sam znak ,,:''. Jeśli będziemy chcieli wybrać co \(\delta\) element z zakresu od
    \(\mu : \nu\) zaczynając od pierwszego to zapiszemy to jako \(\mu : \nu : \delta\).
    <hr>
</body>

</html>